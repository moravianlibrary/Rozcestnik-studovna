# Jak hledat v digitální knihovně
Dokumenty lze v digitální knihovně hledat různými způsoby. Buď můžete využít hlavní vyhledávací řádek v horní části nebo menu s možnostmi Hledat, Procházet a Sbírky po levé straně.

### Hlavní vyhledávácí řádek
V <a class="external" href="http://digitalniknihovna.mzk.cz/" target="_blank">digitální knihovně</a> se hlavní vyhledávací řádek nachází v horní části obrazovky. Jde o jednoduché vyhledávání, ve kterém zadáváte hledané výrazy za sebou. Vyhledávání obsahuje našeptávač, který nabízí tituly podle názvu.

![](/images/help/jakHledat/vyhledavaciradekanaseptavac_cs.png)

### Hledání a filtrování
Při zadání dotazu ve vyhledávacím řádku nebo při výběru možnosti Hledat v menu můžete upřesňovat výsledky pomocí filtrů v levém sloupci. Lze použít filtry:
  * Dostupnost
  * Typ dokumentu
  * Klíčové slovo
  * Autor
  * Jazyk
  * Sbírka
  * Rok vydání

Použité filtry vidíte nahoře v levém sloupci a můžete je jednoduše zrušit pomocí křížku. Dokumenty lze také seřadit například podle relevance, abecedně, od nejstarších nebo od nejnovějších. 

![](/images/help/jakHledat/hledaniafiltrovani_cs.png)

### Procházet
Při zvolení možnosti Procházet můžete procházet obsah digitální knihovny podle kategorií Typ dokumentu, Sbírka, Autor, Klíčové slovo a Jazyk. Lze také vybrat typ řazení, dostupnost a zobrazení výsledků ve formě mřížky nebo seznamu.  

![](/images/help/jakHledat/prochazetmrizka_cs.png)

![](/images/help/jakHledat/prochazetseznam_cs.png)

Pro snazší hledání v digitální knihovně je možné jednotlivé kategorie vyfiltrovat podle počátečního písmena. Například autory začínající na písmeno O. 

![](/images/help/jakHledat/prochazetautor_cs.png)

### Sbírky
Po zvolení možnosti Sbírky uvidíte seznam tematických sbírek, které máme v Digitální knihovně MZK. Při výběru konkrétní sbírky se zobrazí seznam dokumentů. Název sbírky uvidíte jako použitý filtr v levém sloupci (viz Hledání a Filtrování).

![](/images/help/jakHledat/sbirky_cs.png)

### Jak prohlížet dokument? 
Kliknutím na vyhledaný dokument ze seznamu se dostanete na zobrazení samotného dokumentu.

* Po levé straně se nachází vypis stránek.
* Po pravé straně vidíte podrobnosti o dokumentu a hledání v rámci dokumentu.
* Nad zobrazenou stránkou lze najetím myši vyvolat menu obsahující další možnosti práce se stránkou či dokumentem (zvětšení, oddálení, otočení, dvoustránkové zobrazení, roztažení na celou obrazovku, textový přepis či vytvoření poznámky).
* V pravém horním rohu se nachází nabídka pro zpětnou vazbu, tisk dokumentu a změnu jazyka.

![](/images/help/jakHledat/jakprohlizetdokument_cs.png)

### Hledání v dokumentu

Prohledávat lze také plný text dokumentu. V pravém horním rohu se nachází řádek s textem "Hledat v dokumentu" včetně našeptávače. Při zadání hledaného výrazu je dokument omezen pouze na ty strany, které daný výraz obsahují. Zrušit toto hledání lze pomocí křížku vedle zadaného výrazu.

![](/images/help/jakHledat/hledanivdokumentu_cs.png)

### Odkaz v katalogu MZK
Ke konkrétnímu dokumentu se můžete dostat také z <a class="external" href="https://vufind.mzk.cz/" target="_blank">katalogu</a>
prostřednictvím odkazu s označením „Digitalizovaný dokument”

![](/images/help/jakHledat/katalog.png)
