# O Digitální knihovně MZK

V Digitální knihovně MZK najdete knihy, noviny, časopisy, rukopisy, staré tisky, hudebniny, archiválie, mapy, grafiky a zvukové dokumenty.

Základní dělení dokumentů je na veřejné a neveřejné:

* __*veřejné dokumenty*__ 
** volná díla, nevztahují se na ně autorská ani nakladatelská práva, jsou přístupné odkudkoliv
* __*neveřejné dokumenty*__ - autorsky chráněná díla, jsou chráněna autorskými či nakladatelskými právy (platí 70 let od úmrtí autora a 50 let od vydání); prohlížet a tisknout si je můžete v [Prohlížeči autorsky chráněného obsahu](/cs/digitalni-knihovna) (pozor, nelze stahovat ani kopírovat)

**Dotazy a připomínky**: Pokud máte dotaz nebo nás chcete na něco upozornit, pište na [digitalniknihovna@mzk.cz](digitalniknihovna@mzk.cz).

## Nový vzhled
<a class="external" href="http://digitalniknihovna.mzk.cz/" target="_blank">Nový vzhled</a> Digitální knihovny MZK přináší jednodušší a srozumitelnější způsob práce s digitálními dokumenty. 

* Hlavní vyhledávací řádek se nachází v horní části obrazovky. 
* Uprostřed jsou doporučené tituly k prohlédnutí a veřejně dostupné novinky v Digitální knihovně MZK.
* Po levé straně se nachází menu s možnostmi Domů, Sbírky, Informace, Hledat a Procházet. 
* Vpravo nahoře můžete poslat zpětnou vazbu nebo změnit jazyk.

![](/images/help/jakHledat/digitalniknihovna2.png)

## Prohlížení dokumentu
Při výběru konkrétního dokumentu se zobrazí strana s dokumentem. 

* Po levé straně se nachází vypis stránek.
* Po pravé straně vidíte podrobnosti o dokumentu. 
* Nad zobrazenou stránkou lze najetím myši vyvolat menu obsahující další možnosti práce se stránkou či dokumentem. 
* V pravém horním rohu se nachází nabídka pro zpětnou vazbu, přípravu pro tisk a změnu jazyka.  

![](/images/help/jakHledat/prohlizeniKnihy.png)

## Co nového přináší Digitální knihovna MZK

Zde je alespoň několik novinek:

### Ovládací prvky
Menu, které se objevuje najetím myši, skýtá např. tyto možnosti:

![](/images/help/jakHledat/funkcniPrvky2.png)

#### Dvoustránkové zobrazení 
![](/images/help/jakHledat/dvoustrankoveZobrazeni.png)
Pomocí této ikonky zvolte dvoustránkové zobrazení.

#### Vybrat text
![](/images/help/jakHledat/textovyPrepis.png)
Vyberte část textu a podívejte se na jeho přepis.

#### Přidat poznámku
![](/images/help/jakHledat/poznamka.png)
Vytvořte si poznámku. Text poznámky se objeví při najetí na barevné pole.

### Řazení podle nejnovějšího
![](/images/help/jakHledat/razeni.png)

Můžete si vybrat, podle čeho chcete řadit výsledky vyhledávání. Podívejte se, co do Digitální knihovny MZK přibylo v poslední době.

### Jednodušší generování PDF a tisk
![](/images/help/jakTisknout/tisk.png)

Najděte volbu "Příprava k tisku" vpravo nahoře, vyberte rozsah stran a generujte PDF. To následně vytiskněte.

